### **ক্যায়ামুল লাইল**
* আবু হুরাইরা(রা) বলেন- আমি আল্লাহর রাসুল(স) কে রজমান সম্পর্কে বলতে শুনেছি - কেউ যদি আন্তরিক বিশ্বাস ও আল্লাহর পক্ষ থেকে পুরষ্কারের আশায় রাতে সালাত আদায় করে, তার পূর্বের সকল গূনাহ ক্ষমা করে দেয়া হবে। `(বুখারী-২০০৮)`
* ইবনে ওমর(রা) হতে বর্নিত, রাসুল(স) কে একলোক জিজ্ঞেস করলেন রাতের নামায কিভাবে পড়তে হবে। রাসুল(স) বলেন- তোমার ক্যায়ামুল লাইল(রাতের নামায) পড়া উচিত ২ রাকআত করে, তারপর ২ রাকআত, তারপর ২ রাকআত, আবারও ২ রাকআত এবং এভাবে চলতেই থাকবে। এবং তুমি যদি ফজরের আশংকা করো তাহলে ১ রাকআত পড়ো, যা তোমার সমস্ত নামাযের জন্য বিতর (বিজোড়) হবে। ইবনে ওমর(রা) বলেন- ক্যায়ামুল লাইলের সবশেষ রাকআত হতে হবে বিজোড়, যেমনটা রাসুল(স) নির্দেশ দিয়েছেন। `(বুখারী-৪৭২)`
* আবু সালমা(রা) হতে বর্নিত- আমি আয়েশা(রা) কে জিজ্ঞেস করলাম, আল্লাহর রাসুল(স)'র রমজানে রাতের নামায কেমন ছিলো। তিনি বলেন- আল্লাহর রাসুল(স) রমজানে ও অন্যান্য মাসে কখনো ১১ রাকআতের বেশি পড়তেন না। তিনি ৪ রাকআত পড়তেন--তাদের সৌন্দয্য ও দীর্ঘতা সম্পর্কে আমাকে জিজ্ঞেস করিও না, তারপর ৪ রাকআত, তাদের সৌন্দয্য ও দীর্ঘতা সম্পর্কে আমাকে জিজ্ঞেস করিও না, এবং তারপর ৩ রাকআত। তিনি তারপর বলেন- আমি জিজ্ঞেস করতাম, ও আল্লাহর রাসুল(স)! আপনি কি বিতর পড়ার আগে ঘুমান? রাসুল(স) বলতেন- ও আয়েশা! আমার চোখ ঘুমায়, কিন্তু অন্তর জাগ্রত থাকে। `(বুখারী-১১৪৭)`
#### **ক্যায়ামুল-লাইল vs তারাবীহ vs তাহাজ্জুদ**
`ক্যায়ামুল লাইল - রাতের নামায`, `তারাবীহ - বিশ্রাম নেয়া`, `তাহাজ্জুদ - ঘুম ত্যাগ করা`
* তাবেয়ীগন রমজান মাসে ২০ রাকআত তারাবীহ পড়তেন। ৩৬ রাকআতের কথাও বর্নিত আছে। `(সুসান্নাব ইবনে সাইবাহ - ২য় খন্ড - পৃ: ১৬৫-১৬৬)`
* রাসুল(স)'র পরে সলফে-সালেহীনদের আমলে- ১১/১৩/১৯/২৩/৩৬/৩৯ রাকআতও পাওয়া যায়।
#### **জামায়াতে তারাবীহ**
* সর্বপ্রথম জামায়াতে তারাবীহ পড়ার ব্যাপারটা উমার(রা)'র সময়ে (আনুমানিক ৬৩৭ খ্রিষ্টাব্দে) পাওয়া যায়।
* রাসুল(স) বলেছেন- কেউ যদি ঈমামের সাথে নামায শুরু করে, শেষ করে ঈমামের সাথে, তাহলে ধরে নেয়া হবে সে নামায পড়েছে সারারাত।
* কেউ যদি জামায়াতে পড়ে- ঈমাম ২০ রাকআত পড়লে সেও ২০ রাকআত পড়বে, ঈমান ৮ রাকআত পড়লে সেও ৮ রাকআত পড়বে। এটাই উত্তম।
* মনে করেন - ২ টি মসজিদের ১মটাতে ৮ রাকআত নামায এক ঘন্টায় পড়া হয় এবং ২য়টাতে এক ঘন্টায় ২০ রাকআত পড়া হয়, তাহলে ২০ রাকআত বাছাই করা উচিত। আর যদি ১মটাতে এক ঘন্টায় ৮ রাকআত পড়ানো হয় এবং ২য়টাতে দেড় ঘন্টায় ২০ রাকআত পড়ানো হয়, তাহলেও ২য়টা বাছাই করা উচিত।